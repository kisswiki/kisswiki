1. Nie będziesz miał innych bogów obok Mnie. Nie czyń sobie rzeźby ani żadnego wyobrażenia czegokolwiek, co jest na niebiosach w górze albo co jest na ziemi w dole, albo co jest w wodzie pod ziemią. Nie będziesz się im kłaniał i nie będziesz im służył, gdyż Ja, JHWH, twój Bóg, jestem Bogiem zazdrosnym, który nawiedza winę ojców na synach do trzeciego i czwartego tych, którzy Mnie nienawidzą, a okazuje łaskę tysięcznym – tych, którzy Mnie kochają i przestrzegają moich przykazań.
2. Nie używaj imienia JHWH, twojego Boga, nadaremnie, gdyż JHWH nie pozostawi bez kary tego, który używa Jego imienia nadaremnie.
3. Pamiętaj o dniu szabatu, aby go święcić. Sześć dni będziesz pracował i wykonywał wszelką swoją pracę, ale siódmego dnia będzie szabat dla JHWH, twojego Boga. Nie będziesz wykonywał żadnej pracy ani ty, ani twój syn, ani twoja córka, ani twój sługa, ani twoja służąca, ani twoje bydło, ani przychodzień, który będzie w obrębie twoich bram. Gdyż sześć dni tworzył JHWH niebo i ziemię, morze i wszystko, co w nich jest, a siódmego dnia odpoczął. Dlatego pobłogosławił JHWH dzień szabatu i poświęcił go.
4. Czcij swego ojca i swoją matkę, po to, by wydłużyły się twoje dni na ziemi, którą JHWH, twój Bóg, ci daje.
5. Nie będziesz mordował.
6. Nie będziesz cudzołożył.
7. Nie będziesz kradł.
8. Nie będziesz składał fałszywego świadectwa przeciw swojemu bliźniemu.
9. Nie będziesz pożądał domu swojego bliźniego, nie będziesz pożądał żony swojego bliźniego ani jego sługi, ani jego służącej, ani jego bydlęcia, ani jego osła, ani czegokolwiek, co należy do twojego bliźniego.
