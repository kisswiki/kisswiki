## Przepis na makaron z kurczakiem, orzechami włoskimi i serem pleśniowym - wersja 1

Składniki na makaron z kurczakiem

- 350 g makaronu
- 400 g piersi z kurczaka
- 200 g sera pleśniowego
- 15 łuskanych orzechów włoskich
- 4 łyżki mleka
- oliwa z oliwek
- 2 łyżeczki masła
- 1 cebula
- 2 ząbki czosnku
- natka pietruszki (opcjonalnie do dekoracji)
- pieprz, sól, oregan


Pierś z kurczaka kroimy w paski, następnie przyprawiamy oregano, solą, pieprzem i zostawiamy na kilka minut, po czym smażymy na oliwie. Makaron gotujemy al dente według instrukcji na opakowaniu. Pół szklanki wody z gotowania odlewamy i zostawiamy, by dodać później do sosu. Makaron odcedzamy i nie przelewamy zimną wodą. Pokrojoną w droną kostkę cebulę smażymy na oliwie najlepiej w głębokiej patelni. Do podsmażonej cebuli dodajemy drobno posiekany czosnek. Następnie wlewamy mleko i dokładamy pokrojony w kostkę ser. Mieszamy aż do jego rozpuszczenia. Do sosu dodajemy masło, kurczaka, orzechy i wodę z gotowania makaronu. Przyprawiamy gałką muszkatołową, solą i pieprzem. Na koniec łączymy z makaronem, opcjonalnie możemy również udekorować natką pietruszki.

http://kulinarnepogawedki.pl/makaron-z-kurczakiem-orzechami-wloskimi-serem-plesniowym/

## Gruszkowe tagliatelle z gorgonzolą i orzechami

Połączenie gruszki, orzechów i wyrazistej gorgonzoli to strzał w dziesiątkę! Często wykorzystujemy to zestawienie w sałatkach, ale dlaczego by nie zrobić tego dania z makaronem? Dziś wybrałam makaron razowy, i to był bardzo dobry pomysł:) Do stworzenia tej pasty zainspirowała mnie Michela Chiappa, która prowadzi swój najcudowniejszy na świecie program „Po prostu – po włosku”. Jeśli jesteście miłośnikami mięsa, to przepis możecie wzbogacić o panchetę, lub po prostu polski wędzony boczek. Wystarczy tylko zrumienić plastry boczku na rozgrzanej patelni i gotowe. Gwarantuje, że smak godny mistrzów!

Składniki:

- 200g makaronu tagliatelle (użyłam razowego)
- 2 średnie gruszki
- 1 papryczka peperoncino (opcjonalnie inna ostra papryczka)
- 100g sera gorgonzola (może być inny wyrazisty pleśniowy ser)
- 100ml śmietany kremówki
- garść obranych orzechów włoskich
- 2 łyżki startego parmezanu
- świeży tymianek
- pieprz świeżo mielony
- łyżka oliwy z oliwek

Na patelni rozgrzać oliwę, wrzucić drobno posiekane papryczki. Dodać pokrojoną w średnią kostkę gorgonzolę i zalać śmietanką. Całość poprószyć parmezanem i dobrze mieszać do momentu, aż ser się rozpuścił. Dodać drobno pokrojony tymianek. Do sosu dorzucić średnie kawałki orzechów. W garnku zagotować osoloną wodę i ugotować makaron. Gruszki pokroić na 1 cm kawałki i umieścić w sosie. Całość od razu połączyć z makaronem.

http://www.mojemakarony.pl/gruszkowe-tagliatelle-z-gorgonzola-i-orzechami/

## Makaron z orzechami włoskimi i serem gorgonzola 

Moją pierwszą propozycją na Orzechowy Tydzień, zorganizowany przez Elę z bloga "My best food" jest makaron z orzechami włoskimi i serem Gorgonzola. Połączenie, które bardzo mi posmakowało. Bo lubię i ser( jestem miłośniczką wszelkich serów, żaden zapach mi nie straszny) i orzechy. Właściwie każda potrawa z orzechami, zwłaszcza włoskimi, które do niedawna były moimi ulubionymi orzechami(niedawno poznane orzechy macadamia wysunęły się na prowadzenie) nabiera dla mnie wykwintnego smaku. Podobnie jak i ta, może i kaloryczna, ale bardzo ciekawa i warta wypróbowania. Dla mnie pycha. Przepis pochodzi z książki Jeni Wright "[The pasta bible](http://www.amazon.co.uk/Pasta-Bible-Complete-Varieties-Styles/dp/1859679056/)"

 Makaron z orzechami włoskimi i serem gorgonzola

- 275 g makaronu paglia e fieno(dałam tagiatelle
- 25 g(2 łyżki) masła
- 5 ml(1 łyżeczka)pokrojonej świeżej szałwi lub 2,5 ml(1/2 łyżeczki) suszonej
- 115 g sera Gorgonzola
- 45 ml(3 łyżki) sera mascarpone
- 75 ml(5 łyżek) mleka
- 50 g (1/2 szklanki)posiekanych orzechów włoskich
- 30 ml(2 łyżki )świeżo startego sera Parmesan
- świeżo mielony czarny pieprz


Gotujemy makaron w dużym garnku, w osolonej wodzie, wg instrukcji na opakowaniu.
W międzyczasie, rozpuszczamy masło w rondelku na małym ogniu, dodajemy szałwię i mieszamy. Dodajemy pokrojony w kostkę ser Gorgonzola i serek mascarpone. Drewniana łyżką mieszamy do momentu aż sery zaczną się rozpuszczać. Wlewamy mleko i dalej mieszamy.
Dodajemy orzechy i starty ser Parmesan oraz pieprz. Dalej mieszamy podgrzewamy mieszając na niewielkim ogniu aż mikstura nabierze konsystencji sosu. Nie dopuszczamy do zagotowania i nie podgrzewamy dłużej niż kilka minut.
Odcedzamy makaron, wkładamy do ciepłego naczynia, wlewamy sos i dokładnie mieszamy. Podajemy natychmiast, dodając więcej pieprzu na wierzch. Można ozdobić listkami szałwi.

http://raspberriescream.blogspot.com/2008/11/makaron-z-orzechami-woskimi-i-serem.html

## Inne

- http://mojebistro.pl/spaghetti-z-sosem-gorgonzola-kurczakiem-i-chorizo/
- http://www.facetnatalerzu.pl/2012/10/makaron-z-kurczakiem-i-gorgonzola.html
- https://www.monsieur-cuisine.com/pl/przepisy/detal/makaron-z-gorgonzola-i-orzechami/
- http://cowkuchnipachnie.blogspot.com/2012/11/makaron-z-gorgonzola-i-orzechami-woskimi.html
- http://www.swiat-serow.pl/przepisy/spaghetti-z-gorgonzola-i-orzechami
- http://ugotuj.to/ugotuj/5408564/makaron+z+gorgonzola+i+orzechami/p/
- http://www.maine-cook.com/spaghetti-z-gorgonzola-i-orzechami-wloskimi/
