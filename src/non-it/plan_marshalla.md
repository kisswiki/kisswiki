Plan Marshalla sporo pomógł na początek ale to przede wszystkim reformy Adenauera pozwoliły stworzyć podwaliny pod potęgę ekonomiczną Niemiec.

fundusze pomocowe miały być rozdzielane na zasadzie "per capita", a jednak w przypadku Niemiec Zachodnich równowaga te nie została zachowana. RFN dostał znacznie mniej na głowę niż Wielka Brytania czy Francja (co prawdopodobnie było podyktowane motywacją kary za bycie agresorem - to już tylko mój domysł).

Jednocześnie następował demontaż niemieckiego przemysłu w konsekwencji doświadczeń dotyczących jego wykorzystania w praktyce w latach 1939-45.

Tymczasem:

Krytycznym momentem okazało się wprowadzenie w życie przygotowanej w głębokiej tajemnicy radykalnej reformy walutowej, którą na własną odpowiedzialność, bez poinformowania mocarstw okupacyjnych, wprowadził Ludwig Erhard. Została ona przegłosowana stosunkowo niewielką liczbą głosów (50 za, 37 przeciw) po parunastogodzinnym posiedzeniu Wirtschaftsrat w piątek wieczorem 18 czerwca 1948, z datą wprowadzenia w życie już w niedzielę 20 czerwca 1948.

W swojej istocie reforma ta była fragmentem strukturalnej reformy kapitału, która – z powodu różnych relacji wymiany Reichs marki na wprowadzoną wówczas Deutsche Mark – uprzywilejowała prywatnych przedsiębiorców, natomiast eliminowała kapitał spekulacyjny oraz obciążenia pozostałe po III Rzeszy. Na liberalizację gospodarki, której pierwszym skutkiem był znaczny wzrost kosztów utrzymania i skokowy wzrost bezrobocia, związki zawodowe odpowiedziały w listopadzie 1948 strajkiem generalnym.

Jednakże pomimo tej niesłychanie trudnej sytuacji gospodarczej oraz społecznej reforma już na początku 1949 roku zaczęła przynosić pierwsze efekty i w roku tym osiągnięto poziom produkcji Rzeszy z 1936. Następne lata przynoszą niezwykle dynamiczny postęp gospodarczy. W latach 1950–1955 PKB na jednego mieszkańca wzrósł dwukrotnie, bezrobocie zmalało z 10,4 do 5,2 procent, ujemne do 1950 roku saldo wymiany handlowej od 1951 zamieniło się w rosnącą nadwyżkę bilansu handlowego. Tempo wzrostu PKB brutto utrzymywało się w latach pięćdziesiątych na poziomie prawie 8 procent, a płace realne wzrosły w dziesięcioleciu 1950–1960 o 75 procent. Zgodnie z ordoliberalnym programem błyskawicznie rozwinięto budownictwo mieszkaniowe, preferując zwłaszcza własnościowe budownictwo mieszkań i domków jednorodzinnych. A na szczególne podkreślenie zasługuje fakt, że wśród inwestorów prywatnych przeważali robotnicy (33 procent) oraz pracownicy umysłowi i urzędnicy (22 procent). Wprowadzono też kolejne świadczenia socjalne: w 1950 roku opracowano system zabezpieczeń dla ofiar wojny i po raz pierwszy podniesiono renty, w 1952 wprowadzono 14-tygodniowy płatny urlop macierzyński, w 1954 – zasiłki dla rodzin wielodzietnych, w 1957 – reformę rent przewidującą między innymi coroczną ich waloryzację.

https://teologiapolityczna.pl/o-maciej-zieba-ordoliberalowie-prekursorzy-centesimus-annus-tpct-26-

Mamy tu więc do czynienia z krajem, który nie tylko został mocno zniszczony przez wojnę, ale też jako agresor był traktowany gorzej od wszystkich innych, a mimo to zastosowanie odpowiednich doktryn polityczno-gospodarczych przez tandem Adenauer-Erhard zaowocowało bezprecedensowym wzrostem jakości życia w stosunkowo krótkim okresie. Metaforycznie można powiedzieć, że Niemcy odrodziły się niczym feniks z popiołów, a głównym przyczynkiem do takiej sytuacji było wyciągnięcie wniosków z porażek wcześniej aplikowanych doktryn gospodarczych ("czystego" liberalizmu oraz socjalizmu).

https://www.wykop.pl/link/4983299/plan-marshalla-historia-zakonczona-sukcesem-czy-wspolczesna-mitologia/#comment-66122929
