# Termos

Termos to urządzenie, które służy do utrzymywania temperatury płynów, które się w nim znajdą. Składa się z dwóch cienkich ścianek, pomiędzy którym znajduje się próżnia. Dodatkowo ścianki pokrywane są lustrzanką, która odbija światło. Dzięki temu termos jest w stanie utrzymać temperaturę płynów od 6 do 22 godzin. Początkowo wkłady termosów wykonywane były ze szkła, obecnie materiał ten ustępuje stali nierdzewnej.

Zimą dla turysty dobry termos to podstawa. Każdy, kto pił gorącą herbatę po całodziennej wędrówce w górach, wie, o czym piszę. Z drugiej strony termos świetnie sprawdza się w letnie upały, gdy zależy nam na zimnym napoju, który nas ochłodzi i orzeźwi. Na rynku możemy znaleźć całe mnóstwo termosów szklanych oraz metalowych z różnymi systemami termicznymi. Najważniejszym parametrem termosu jest czas, przez który potrafi utrzymać temperaturę płynu. Jakimi czynnikami powinniśmy się kierować przy wyborze termosu?

## Termos – szklany czy metalowy?

Na rynku ciągle dostępne są termosy ze szklanymi wkładami. Szkło charakteryzuje się dobrymi parametrami izolacyjnymi, jednak ze względu na swoja kruchość, brak odporności na uszkodzenia oraz ciężar ustępuje stali nierdzewnej.

Termosy metalowe są lżejsze i bardziej odporne na uszkodzenia, dzięki temu ich mobilność jest większa niż termosów szklanych. Metal jednak jest minimalnie gorszym izolatorem, jednak zwykły użytkownik nie powinien zauważyć znaczącej różnicy w tym parametrze między termosem szklanym a metalowym podobnej klasy.

## Termos turystyczny

Termosy turystyczne obejmują większą część całego rynku termosów. Dobry termos turystyczny musi być lekki, pojemny, szczelny i wytrzymały. Te parametry z miejsca dyskwalifikują termosy ze szklanymi ściankami. Termos turystyczny musi być wykonany z metalu.

Termosy turystyczne powinny długo utrzymywać temperaturę cieczy. Warto postawić na termos o pojemności minimum 0.7 litra. Należy zastanowić się również nad różnymi rozwiązaniami, które ułatwiają obsługę termosu, na przykład automatyczny korek, korek-nakrętka czy zewnętrzna powierzchnia antypoślizgowa.

## Istotne elementy termosu

Poza samym wkładem drugą najistotniejszą rzeczą w termosie jest zamknięcie- korek. Korki oferowane w termosach mogą być manualne- tradycyjnie zakręcane, jak i automatyczne. Korki automatyczne pozwalają na otworzenie termosu po naciśnięciu przycisku. Niektóre firmy oferują również termosy z obydwoma systemami. Szczelność korka w dużej mierze polega na ilości oraz jakości użytych uszczelek. Najlepsze termosy są uszczelniane nawet poczwórnymi warstwami uszczelek.

Nakrętka jest kolejnym elementem, który odpowiada za zabezpieczenie termosu. Nakrętka jednocześnie może być kubkiem, który znacząco podnosi komfort picia z termosu. Dobre nakrętki są dodatkowo powleczone pianką izolującą, która utrzymuje temperaturę wlanego płynu. Ciekawą funkcją jest również automatyczne zamykanie nakrętki, które zabezpiecza przed niedokładnym zakręceniem termosu. Niektórzy producenci wyposażają swoje termosy w podwójne nakrętki, dzięki temu korzystanie z termosu we dwoje jest znacznie ułatwione.

Na rynku oferowane są również termosy z podwójną komorą, dzięki której możemy trzymać dwa płyny w jednym termosie. Zmniejsza to pojemność poszczególnych komór, jednak jeżeli lubimy mieć przy sobie na przykład kawę oraz herbatę, to warto zastanowić się nad takim rozwiązaniem.

Termosy z pompką wykorzystywane są głównie do spotkań biznesowych, konferencji oraz różnego rodzaju szkoleń. Utrzymują temperaturę wlanej cieczy oraz dzięki pompce, nalewanie jej jest bardzo proste. Takie termosy są bardziej podatne na uszkodzenia oraz większe i cięższe, dlatego kiepsko sprawdzą się w terenie.

## Co wziąć pod uwagę przy zakupie termosu?

Przede wszystkim warto zastanowić się nad pojemnością naszego sprzętu. Duże termosy lepiej sprawdzają się przy dłuższych podróżach, natomiast mniejsze termosy przy krótkich wypadach i spacerach. Należy również wziąć pod uwagę apetyt i ilość osób, które będą korzystać z termosu.

Przed zakupem koniecznie sprawdź czas utrzymywania temperatury. Wiadomo, im lepszy termos, tym czas będzie dłuższy. Tanie termosy zaczynają tracić ciepło już po 5-7 godzinach, podczas gdy te najlepsze trzymają temperaturę w okolicach 20 godzin. W większości lepszych termosów temperatura płynów spada w ciągu doby o 40-60 procent. Warto również wiedzieć, że termosy utrzymują zimno nawet do trzech razy dłużej niż ciepło. Temperatura otoczenia, w której będziemy korzystać z termosu, również ma ogromny wpływ na zdolności utrzymywania temperatury cieczy. Warto przemyśleć, czy termos będzie używany wyłącznie w okresach zimowych przy bardzo niskich temperaturach, czy częściej będziemy z niego korzystać podczas letnich upałów.

Termosy z niższej półki cenowej kończą się na cenach oscylujących w granicach 80 złotych. Za te ze średniej i wyższej półki zapłacimy od 80 do nawet 400 złotych. Nie należy ślepo podążać za pojemnością i gadżetami dodawanymi do termosu. Im więcej „bajerów” tym cena będzie wyższa, a sam termos niekoniecznie dobry.

## Termos - Ranking 2022

W poniższej tabli znajduje się aktualny ranking produktów w kategorii Termos. Ranking aktualizowany jest codziennie, dlatego warto sprawdzić jakie produkty są teraz na topie. Ranking udostępniany jest przez porównywarkę Skąpiec.pl.

1. Jack Wolfskin Termos turystyczny KOLIMA 0.5 Black apm_8006901_6000 Jack Wolfskin
2. Thermos Termos turystyczny Light'n'Compact 750ml ciemnoniebieski 150056 Thermos
3. Contigo Termos turystyczny 1,2l czarny Contigo
4. SMILE STT 9 termos turystyczny 350 ml różowy SMILE
5. SMILE STT 8 termos turystyczny 350 ml różowy SMILE

- https://www.dizaster.pl/termos/

Kupiłem https://allegro.pl/oferta/termos-turystyczny-termiczny-kawy-contigo-1-2l-35h-10977589161 za 189.90 zł
