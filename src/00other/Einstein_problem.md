jeśli weźmiesz tylko dwa sąsiednie elementy i sposób w jaki są względem siebie ułożone - to się powtórzy. Jeśli weźmiesz trzy - też.
Co więcej - dla dowolnie dużej liczby naturalnej (N), możesz znaleźć powtarzającą się kombinację tylu (N) elementów.

To wynika z bardzo prostej matematyki - skoro jest skończona liczba sposobów w jakie możesz przyłożyć do siebie dwie sąsiednie płytki tak żeby pasowały, to jeśli weźmiesz skończenie wiele płytek i będziesz chciał z nich ułożyć spójny fragment parkietu, to też będziesz mógł to zrobić na skończenie wiele różnych sposobów. Każdą kolejną możesz dołożyć na skończoną liczbę pasujących sposobów.

Dwie możesz ze sobą połączyć (dajmy na to, nie wiem ile to naprawdę jest) 10 różnych sposobów, trzecią dołożyć na (znów, dajmy na to) 15 (ta liczba pewnie zależy od tego jak leżą pierwsze dwie, ale nie ważne ile to dokładnie jest, ważne że to skończona liczba), więc trzy możesz ułożyć w 10\*15 = 150 kombinacjach, cztery w może w paru tysiącach kombinacji, pięć w kilkudziesięciu tysiącach i tak dalej - ale nie ważne ile tych płytek weźmiesz, zawsze liczba możliwych kombinacji ich ułożeń będzie skończona. Nigdy ze skończonej liczby płytek nie będziesz mógł uzyskać nieskończonej liczby kombinacji - bo każdą kolejną możesz dołożyć na skończoną liczbę sposobów.

A skoro nie ma nieskończonej liczby kombinacji dla N płytek - to znaczy że na nieskończonej płaszczyźnie, gdzie możesz wybrać nieskończenie wiele różnych spójnych fragmentów parkietu po N płytek, przynajmniej niektóre z tych kombinacji będą się potwarzały (i to nieskończenie wiele razy), nie ważne jak dużej jest N.
Jest nieskończenie wiele różnych fragmentów parkietu mających po N płytek i skończenie wiele sposobów w jakie te fragmenty mogą być ułożone, tak więc te ułożenia muszą się powtarzać. Mam nadzieję że to jest zrozumiałe. ( ͡° ͜ʖ ͡°)

No dobra, w takim razie co to znaczy że parkiet jest "bez powtarzania wzoru"? Chodzi o to że nie ma w nim żadnej symetrii czy okresowości, tak że całość (ta nieskończona całość) nie daje się na siebie nałożyć po żadnym przesunięciu.

Jak na przykład weźmiesz nieskończony parkiet ułożony z kwadratowych płytek i przesuniesz go w bok o długość płytki - to całość (cały nieskończony parkiet) się na siebie nałoży. No więc tutaj się tak nie da - możesz przesuwać ile chcesz i możesz znaleźć miejsca gdzie dowolnie duże skończone fragmenty będą się na siebie nakładały (to wynika z tego co pisałem powyżej), ale nie znajdziesz takiego przesunięcia po którym będzie do siebie pasowała całość.

na pewno chodzi tu o to że kształt wymusza to "ułożenie bez powtarzania wzoru" a nie tylko je umożliwia.

Dlaczego? Bo gdyby chodziło o to drugie, to problem byłby trywialny.
Na przykład rozwiązanie: weź dajmy na to prostokąt o bokach 1x2. Z dwóch takich prostokątów możesz ułożyć kwadrat, i możesz ten kwadrat położyć na dwa sposoby: "poziomo" lub "pionowo" (tzn prostokąty stojące obok siebie lub leżące na sobie). Pokryj całą płaszczyznę takimi kwadratami w ten sposób że jeden z nich jest "poziomy" a wszystkie pozostałe "pionowe". Problem rozwiązany - nie da się tego pokrycia nałożyć na siebie po żadnym niezerowym przesunięciu, bo jest tylko jeden wyróżniający się kwadrat - więc on musi leżeć sam na sobie.
No, ewentualnie można je nałożyć na siebie po obrocie o 180\* albo odbiciu symetrycznym - no to niech będą trzy takie poziome kwadraty, ułożone w jakiś nieregularny sposób, wtedy obroty i symetria też będą wykluczone.

Jeśli chcesz żeby nie było to aż tak nudne, to możesz na przykład zrobić w ten sposób - zaczynając od jakiegoś kwadratu i idąc w każdą stronę (górę, dół, prawo, lewo), zmieniasz orientację (poziomy na pionowy lub odwrotnie) co tyle kwadratów ile wynosi kolejna cyfra zapisu dziesiętnego liczby pi. Czyli 3.141592... i tak dalej - najpierw trzy poziome kwadraty, później jeden pionowy, cztery poziome, .... - choć to znów miałoby pewnego rodzaju powtarzalność, byłoby symetryczne. No to powiedzmy że idąc w prawo zmieniasz orientację co kolejne cyfry pi, a w lewo - co kolejne cyfry e, w górę - co kolejne cyfry pierwiastka z dwóch, a w dół - co kolejne liczby pierwsze. Wtedy nigdzie nie ma regularności.

https://wykop.pl/link/7065559/matematycy-odkryli-nowy-ksztalt-o-niezwyklych-wlasciwosciach-czapki-z-glow/komentarz/115804293/zabraklo-jednego-powaznego-zastrzezenia-ten-ksztalt-faktycznie-pozwala-pokryc-cala-powierzchnie-ale-pod-warunkiem-ze-mniej-wiecej-co-4-kafelek-bedzie-#115806039
