## Matex

Klasa typu Matex - tam wejście po konkursie kuratoryjnym lub olimpiadzie tylko z matematyki.

Ze sprawdzianu zwolnieni są laureaci konkursu matematycznego organizowanego przez Kuratora Oświaty oraz laureaci i finaliści Olimpiady Matematycznej Juniorów.

https://www.staszic.waw.pl/kandydaci/zasady

- Zadania do Matexu https://www.staszic.waw.pl/kandydaci/matex

## MKO Zadania

w interaktywnym banku zadań znajdują się zadania konkursowe z lat 2017/2018, 2018/2019, 2019/2020, 2020/2021, 2021/2022, 2022/2023 https://konkursy.mscdn.pl/index.php?option=com_content&view=article&id=318&Itemid=492

- 2018
  - https://konkursy.mscdn.pl/images/konkursy2019/zadania_i_modele_odpowiedzi/SP_arkusz_mat_szk.pdf
  - https://panelkonkursy.mscdn.pl/bank_zadan/2017_2018/model_mat_sp_szk.pdf

## OMJ stypendia

29-30 punktów - roczne stypendium w wysokości 2000 zł
24-28 punktów - roczne stypendium w wysokości 1500 zł
19-23 punktów - roczne stypendium w wysokości 1000 zł

https://omj.edu.pl/stypendia-mbank-2023

## Opinie

Komentarze:

Witam wszystkich serdecznie. Jako iż zbliża się początek sezonu, w którym uczniowie klas ósmych zaczynają poszukiwania swej wymarzonej szkoły na następne 4 lata ich edukacji, uznałam za stosowne podzielić się moim dotychczasowym (już kilkuletnim) doświadczeniem w XIV LO im. Stanisława Staszica w Warszawie. Po pierwsze - Staszic to nie szkoła dla wszystkich. Staszic to nie każde inne liceum w którym będziecie chodzić codziennie na imprezy i mieć wywalone w naukę. Staszic to przede wszystkim dosyć hermetyczne środowisko dla uzdolnionych uczniów z wysokimi ambicjami (oczywiście są wyjątki). To niekoniecznie oznacza wysokie średnie, bo większość ledwo zdaje, ale ogólne podobieństwo uczniów w ich pasji do nauki, zacięcia w zgłębianiu własnej wiedzy, indywidualnej pracy nad sobą i swoimi umiejętnościami. Oczywiście że można pójść na imprezę, ale w większości przypadków przygotujcie się na granie w karty do późna z rzadkimi wstawkami libacji alkoholowych w wyższych klasach. Może nawet wleci jakieś zadanko z geometrii, tutaj przydaje się kreatywność znarkotyzowanych rozumów. Ale alkohol i palenie to nie zasada, a raczej wyjątek, nie bójcie się więc patologii czającej się na was w szkole 1 września. Może Staszic to nie szkoła dla wszystkich, ale jeżeli już się tu znaleziesz, to na 99.99% znajdziesz swoje miejsce w jednym z kwintyliona kółeczek po lekcjach tudzież przed lekcjami. Socjalizacja jest wbrew pozorom częstym zjawiskiem, chociaż dyskutować można też o matematyce i pamiętajcie o tym. Sama od kiedy jestem w tej szkole zawiązałam już wiele, naprawdę wiele szczerych przyjaźni, i w swojej klasie i poza nią. Wszyscy mamy podobne cele i upodobania, i po nocowaniu u koleżanki nie skończyłam jeszcze ani razu na izbie wytrzeźwień, co w porównaniu z historiami byłych kolegów i koleżanek z podstawówki jest dużym kontrastem. Pytanie, które zada każdy kandydat: czy jest dużo nauki? Odpowiedz brzmi prosto: tylko tyle, ile sam sobie narzucisz. Kartkówek i sprawdzianów wcale nie ma aż tak dużo, prace domowe są dosyć proste i przyjemne. Pracujesz już na swój własny rachunek, czy to zadanka czy uczenie się do olimpiady. To ty decydujesz, ile czasu będziesz spędzał nad książkami - i dla większości, nie jest to aż tak dużo. Czy cisną? Zależy od nauczyciela, ale w moim odczuciu po prostu starają się wklepać nam do głowy potrzebną wiedzę. Materiału zazwyczaj nie ma od groma, wszystko do ogarnięcia, a z takiego wosu czy historii to w ogóle na luziku. Zrobisz kilka powerpointów, wchłoniesz trochę wiedzy i wyciągniesz się na 5. Z przedmiotów ścisłych twoje oceny nie będą wyglądać tak samo jak w podstawówce, i raczej się na to nie nastawiaj. Czy poziom z matmy jest wyśrubowany? Zależy w której klasie. Sama jestem na matprzyrze i szczerze żałuję, że nie mamy bardziej rozszerzonych tematów, ale na wszystko przyjdzie czas, poza tym na własną rękę uzupełniam wiedzę. Na temat innych klas nie mogę się raczej wypowiedzieć, ale to nie jest to raczej wasz standardowy poziom matmy w przeciętnym lo. O matexie nie będę się wypowiadać bo to sprawa raczej oczywista. Zdrowie psychiczne przeciętnego ucznia jest w zaskakująco dobrym stanie. Zazwyczaj wynika to z odklejenia w stopniu niezmiernie wysokim i matematyką stanowiącą jedyną wartość oraz priorytet ucznia, ale nie jesteśmy maszynami. Wszystko może się zdarzyć. Jesteśmy pod opieką specjalistów, i zawsze znajdzie się ktoś, kto was wspomoże. Staszica będę gorąco polecać do końca moich dni. Nareszcie znalazłam miejsce gdzie mogę się rozwijać i czuć się sobą. Każdemu z was życzę tego samego.

Mat fiz to zwykły profil z rozszerzeniem, a matex to taka klasa gdzie nie masz takiego przedmiotu jak matma, tylko masz np analizę albo rachunek prawdopodobieństwa. Matex przygotuje cię na olimpiadę z matmy

nie musisz mieć konkursu kuratoryjnego, nie wiem czemu wszyscy mówią, że każdy uczeń ma kuratoryjnego. Dość dużo takich nie ma. Jedyne co, to trzeba się utrzymywać na wodzie i mieć mega dobre wyniki z egzaminu 8-klasisty (95%+)

https://waszaedukacja.pl/ponadgimnazjalne/xiv-liceum-im-stanislawa-staszica-warszawa-213

Dla ucznia celującego w olimpiady bez wątpienia lepszy jest mateks. Ze względu na dużo wyższy poziom matematyki – potrzebny i w OM i w OI. Klasa informatyczna ma wprawdzie więcej informatyki, ale tam nauczyciel startuje z dużo niższego pułapu (nie ma selekcji wstępnej, są laureaci z różnych konkursów, są osoby bez żadnego przygotowania informatycznego). Praca do OI i tak prowadzona jest głównie na kółkach. Znakomita większość finalistów/laureatów OI ze Staszica uczy się w mateksach.

Zdecydowanie matex. W mat-infie dużo czasu poświęcane jest na naukę tworzenia stron internetowych i obsługi pakietów biurowych, natomiast w matexie - od pierwszych tygodni czysta algorytmika. Po dwóch-trzech pierwszych zajęciach klasy dzielone są na dwie grupy ze względu na stopień "wtajemniczenia" (z reguły decyduje o tym test poziomujący). Ci bardziej zaawansowani uczą się nowych rzeczy w niebywale szybkim tempie, często już w pierwszym roku nauki osiągając sukcesy w konkursach ogólnopolskich a nawet międzynarodowych. Tu taka ciekawostka: w ostatnim roku szkolnym na XXIV Bałtyckiej Olimpiadzie Informatycznej nagrodzona medalami reprezentacja Polski składała się wyłącznie z drugoklasistów ze Staszica - cała piątka obecnie uczy się w jednej matexowej klasie.

To wcale nie tak oczywisty wybór. Jasne, że z matexów jest większość laureatów OI, ale to raczej dlatego, że lądują tam laureaci MOI. Analogicznie z OM. Kuratora w mateksie mają prawie wszyscy. Logii nikt nie traktuje poważnie. MOI to algorytmika. Także jeśli kocha matmę, a zadania z OMJ nie są dla niego czarną magią, to matex. Jesli niekoniecznie, to matma w mateksie zmasakruje go czasowo i psychicznie. Nie traktuj tego proszę jako sadzenia się i lekceważenia osiągnięć. MOI i OMJ są znacząco trudniejsze i dzieciaki, które z różnych powodów nie startowały przeżywają szok poznawczy. Byli gwiazdami klasy i dostają max 2- z analizy. Na semestr w I klasie było chyba 13 zagrożeń z geometrii. Sporo osób zmienia klasę/szkołę. Ale atmosfera współpracy jest super, przyjaźnie, pomoc, wsparcie między fizykami/matematykami/informatykami.
Informatyczna to faktycznie laureaci jęz. rosyjskiego/historii/wosu itp. Statystycznie 5 osób ma pojęcie o programowaniu. Informatykę do OI robi się na kołach/obozach no i w domu.
Idźcie na dzień otwarty i pogadajcie z ludźmi. No i koniecznie obóz WWI w sierpniu. A skoro i tak ma luz w szkole to jeszcze się na Talent załapie.

Laureat kuratora z matematyki lub/i uczestnik finału OMJ ma wolny wstęp do mateksu - nie pisze w ogóle egzaminu. Nota bene tym roku może się okazać, że finaliści OMJ i laureaci kuratora wypełnią szczelnie wszystkie 4 mateksy.

WWI to letni obóz informatyczny w drugiej połowie sierpnia dla uczniów Staszica i nie tylko. Żeby się na niego zapisać trzeba wykazać rewolucyjną czujność bodaj na przełomie marca i kwietnia (informacja pojawia się na stronie szkoły w odpowiedniej zakładce, miejsca zapełniają się błyskawicznie).

Prócz tego są obozy Talentu z Gdyni i obozy I LO z Białegostoku - jeśli się myśli o OI warto na nie jeździć.

Jest jeszcze jedna dość istotna sprawa, o której chyba nikt nie wspomniał. Otóż w matexie w grupie zaawansowanej na informatyce zakłada się, że uczeń zna podstawy C/C++ (typy, pętle, tablice, struktury). Oczywiście Python z logii to dodatkowy atut.

Z tym, że w 2017 był w ogóle bardzo dobry rocznik i powstała trzecia klasa mateksowa bo w dwóch laureaci nie mieścili się. Natomiast do mat infu przyjęto i w 2017 i 2018 wszystkich laureatów powiększając limit osób. W tym roku też tak będzie. W najgorszym razie powstanie dodatkowa klasa - tak więc nie ma się czym na zapas martwić. Przesunięcie do mat-fizu nikomu z uprawnieniami nie grozi. Bardziej można się martwić o nauczycieli jeśli taki rozrost będzie konieczny. ale na razie statystyki wygladają bardzo dobrze.

Informatyki jest 2h w tygodniu. Więcej się nie da, bo są ograniczenia na godziny rozszerzeń. W I klasie głównie algorytmika od podstaw/ zaawansowana. Jak jest dobry, to pracuje indywidualnie, nauczyciel podrzuca temat. Reszta to koła/warsztaty/obozy, co daje wiedzę, a pozostałe 90% praca własna w domu. Hmm, każdy pasjonat informatyki Ci powie, że szkoła to marnowanie czasu :) Zaleta tej jest taka, że nie tylko pomaga w rozwijaniu pasji programowania, ale tez nie przeszkadza poprzez np sympatyczne podejście do niskiej frekwencji wynikającej z przebywaniu na tygodniowych warsztatach, albo ciśnięciu w domu przed kolejnym etapem OI.

Kilka uwag w nawiązaniu do dyskusji po otwartym poniedziałku. Nie ze wszystkim co tu ostatnio padło mogę się zgodzić, a warto też to i owo dorzucić:

1. Wg mnie bezwzględnie największa zaleta Staszica to środowisko uczniowskie. Dużo ciekawych osobowości, dużo przyjezdnych co jest towarzysko bardzo odświeżające, niesamowita symbioza z absolwentami szkoły. To ostatnie ma kluczowe znaczenie - absolwenci prowadzą zajęcia i stanowią coś w rodzaju wzoru. Są ciągle w szkole obecni. Do tego roku szkolnego licealiści pracowali z gimnazjalistami przygotowując ich do konkursów. Miejmy nadzieję, że to się uda jakoś kontynuować mino likwidacji gimnazjum.

2. Olimpiady są ważne, ale nie demonizujmy ich. Są uczniowie, którzy w nich nie startują, albo nie mają szans na udany start. Czasem nie pozwala typ osobowości - jeśli stres kogoś paraliżuje a nie pobudza, to jest po grzybach.

3. Nie jest prawdą, że mateksy pracują pod dyktando najlepszych. Według mnie, ci najlepsi robią często nieduże postępy, zwłaszcza jeśli są leniwi. Duży postęp robią ci, którzy niekoniecznie dostali super szlify w gimnazjum. Przez całą pierwszą klasę muszą gonić króliczka. To ciężka praca, ale są wymierne efekty. Choć oczywiście, trzeba mieć i zdolności i pociąg do matematyki.

4. Wykruszanie się uczniów ma miejsce, ale bez przesady - powody są różne. Odchodzą oczywiście ci, co źle wybrali i matematyka ich przerosła. Ale są też przesunięcia między mateksami w obrębie szkoły (w poszukiwaniu lepszych nauczycieli), są odejścia do szkół zagranicznych.

5. "a wszystkie prowadzone w Staszicu kółka są przecież otwarte dla uczniów z zewnątrz, ponieważ mają charakter międzyszkolny"

Zdarzyło mi się już o tym pisać. Udział w kółkach uczniów innej szkoły jest możliwy, ale nie zawsze łatwo to zorganizować (dojazd, terminy, zmiany, które wychodzą często na jaw w ostatniej chwili). Nie jest możliwy udział w warsztatach - tych szkolnych, przed olimpiadą i w tych wyjazdowych.

6. "Szkoła padła ofiarą swojego własnego sukcesu i prowadzonego od lat PR-u, że jest królestwem matematyki."

Z tym PR-em to gruba przesada. Oczywiście szkoła jest znana, ale tak jest od wielu dekad. I główna przyczyna to świetne wyniki. Świadomej autoreklamy jest wg mnie niewiele, albo wcale jej nie ma. Szkoła nie chwali się wcale na zewnątrz tym, że ma takie świetne koła, albo wyjazdy dla uczniów... Że pozwala swoim uczniom ma dużo więcej niż inne szkoły (zespól teatralny, zresztą już teraz międzyszkolny, który robi kilkunastogodzinne próby w soboty). Na dniach otwartych jest od lat coś w rodzaju strategii na odstraszenie.

Ten rok będzie dla członków komisji rekrutacyjnej w Staszicu czystym koszmarem. Potencjalna szkoła pierwszego wyboru dla szczególnie licznej rzeszy uczniów to weryfikacja nie setek, ale tysięcy wniosków. Syzyfowa praca, a 80% tych podań i tak trafi do innych szkół. A potem całe wakacje procedur odwoławczych, dysputy z rodzicami, straszenie prokuratorem. Wcale nie dziwię się kwaśnym humorom pań, które dostąpiły zaszczytu kierowania tą rekrutacją...

Informacja telefoniczna z dzisiaj - w klasach po podstawówce będą dwie 36 osobowe klasy (tylu jest laureatów OMJ i kuratoryjnych matematycznych + 4 osoby osiągnęły maksimum punktów ze sprawdzianu predyspozycji). Ze względu na nadpodaż laureatów chętnych do mat-fiz-inf będzie utworzona jedna dodatkowa klasa o tym profilu.

https://forum.gazeta.pl/forum/w,427,167668156,167668156,Staszic_matex_czy_mat_inf_Co_wybrac_.html

Musi się udać jednozmianowość, bo mamy ogromną liczbę zajęć dodatkowych popołudniu i na godzinach zerowych. To jest u nas kluczowy element – dodaje Agnieszka Potocka, dyrektorka XIV LO w Warszawie

Teraz w „Staszicu” jest osiem klas pierwszych, w maju odejdzie osiem. Szkoła planuje otworzyć od września siedem nowych oddziałów. Z tym, że liczba uczniów wyrówna się (odchodzące klasy czwarte były mniej liczne). A może być wręcz jeszcze większa. - Zdarzało się, że liczba laureatów olimpiad przekracza liczbę miejsc, jakie oferujemy. Według prawa wszystkich olimpijczyków musimy przyjąć, więc trzeba będzie wtedy utworzyć dodatkową klasę – mówi Potocka i już zastanawia się, jak to wykona.

https://wiadomosci.radiozet.pl/polska/rekrutacja-do-szkol-ponadpodstawowych-2023-kolejny-wiekszy-rocznik-jeszcze-wieksze-problemy

Matematyka składa się z trzech oddzielnych modułów-przedmiotów:
analizy, geometrii, rachunku prawdopodobieństwa. Na koniec semestru "teoretycznie" średnia z tych przedmiotów składa się na ocenę z matematyki, ale: jakakolwiek ocena "1" powoduje że ocena z matematyki wynosi "1". Jakakolwiek ocena "1" z kartkówki/klasówki w ciągu semestru, powoduje że na koniec semestru z tego przedmiotu dostaje się "1", a co za tym idzie - ocena z matematyki wynosi "1".
Średnio- w ciagu semestru np. u Prof. Konarskiego jest 5 kartkówek, czyli pięć szans na "1". Poprawia się nawet i 5 razy daną kartkówkę. Nie ma taryfy ulgowej - inaczej, każda kolejna poprawa jest trudniejsza.
Średnio w klasie matex 75%-80% osób am coś do poprawienia.
Średnia ocen na koniec semestru z matematyki oscyluje wokół 2,5 (dwa i pół). Ocena "2" jest wyjątkowym szczęściem.
W matex - przedmioty humanistyczne są, ale nacisk kładzie się na matematykę i okolice (fizyka, informatyka). Klasa druga matex-a, poziom podstawowy matury robi w 30 minut. Poziom rozszerzony - już dłużej...
Czy warto? tak. Szkoła uczy samodzielności w uczeniu się i rozwiązywaniu problemów. Acha - poza szkołą standardem jest uczenie się dodatkowo 3-4 godziny dziennie nad matematyką...
Człowiek po matex-ie może dużo. Bardzo dużo. Kwestia przetrwania.

W drugiej klasie na analizie robią też np. (olimpijską) teorię liczb, równania rekurencyjne. W pierwszej np. mieli algebrę - wielomiany, liczby zespolone, macierze, olimpijskie układy równań i nierówności ale też rzeczy z tzw. podstaw matematyki. Dużo podstawowych tematów z przedmiotów jakie są na matematyce/informatyce na I roku studiów - będą mieli lżej na studiach. Generalnie ta ich analiza matematyczna to chyba to wszystko co nie zmieściło się do geometrii i rachunku prawdopodobieństwa.

Na matematyce w zwykłej szkole dużo czasu poświęca się na pałowanie wielu podobnych do siebie prostych przykładów, które realizują określone 'wymagania maturalne'. Tutaj natomiast mało jest takiego "powtarzania" a widać, że każde z zadań wnosi jakiś nowy materiał i nie są one treścią podobne do siebie. Jest też dużo więcej zadań na dowodzenie niż w zwykłym licealnym podręczniku. Przypomina to sposób prowadzenia ćwiczeń na studiach (dużo materiału a mało czasu) i podejście jakie jest na olimpiadzie matematycznej.

Nie uczę się tam, ale wiedzę pozyskuję z pierwszej ręki. Z jednej strony- mają ciężko. Pierwszy rok (bo tego nie mozna nazwać klasą) to ostra jazda z przedmiotami matematycznymi. Średnia 2, w klasie może jest jeden-dwóch większych orłów (nawet jak na standardy matex-a), ale pozostali - roznoszą studentów jakichkolwiek średniej klasy studiów wyższych... klasa/kierunek w sumie stworzony przez matematyka ze szkoły lwowskiej... drugi rok to wyrównanie poziomu, trzeci - to tylko nauka do matury (ale pod kątem - mieć 95% minimu rozszerzonej matematyki)... uczniowie tej klasy z ich poziomem wiedzy i umiejętności poruszania sie wśród problemów matematycznych uciekają z Polski. Ta pierwsza ręka (skąd wiem co i jak w matexie) zdobyła 1550 pkt na amerykańskim SAT (w połowie drugiej klasy), a subject tests (matematyka i fizyka) na max (każdy po 800 pkt). I było to pierwsze podejście do tego egzaminu...

https://matematyka.pl/viewtopic.php?t=411986

W Staszicu najbardziej cenię dwie rzeczy: wsparcie absolwentów - kola przez nich prowadzone i to, ze nie przeszkadza się uczyć :) Także inne przedmioty poza matematyką nie są żadnym problemem. Prowadzone często znakomicie, wiedza egzekwowana w sposób satysfakcjonujący obie strony. Problemem w mateksach jest matematyka. To sprawdziany z niej zalicza się po kilka razy, olimpijczycy też. Chyba jak sięgam pamięcią nie uchował się nikt w córki klasie, kto ani razu nie poprawiał. Z 28 osób 6 zmieniło szkołę/klasę. 16 osób ma tytuł przynajmniej jednego finalisty olimpiady. Chyba nikt nie został finalistą OM bez uprzedniego przynajmniej finału w OMJ. Z OI juz tak, można zaczać później. Tyle statystyki.
Chce być mateksem, to pewnie żadna siła go nie odwiedzie.
Z tego co piszesz, to raczej preferuje informatykę. Tu nie ma znaczenia, jaką klasę wybierze. Algorytmiki nie nauczy się w szkole na 2 lekcjach w tygodniu. To koła, warsztaty, obozy no i praca w domu. Więcej osiągnięć w OI maja mateksy, bo z założenia idzie tam zdolniejsza i pracowitsza grupa. Dlatego napisałam, ze w mat-inf czeka go spokojne 4 lata a w mateksie będzie miał sporo pracy z matematyką i fizyką.

https://forum.gazeta.pl/forum/w,427,169306209,169306209,Staszic_matex_czy_mat_inf_i_jak_trafne_wybory_.html#p169430455
